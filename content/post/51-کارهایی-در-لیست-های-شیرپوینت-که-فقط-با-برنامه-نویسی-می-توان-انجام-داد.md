---
 title: "کارهایی در لیست‌های شیرپوینت که فقط با برنامه‌نویسی می‌توان انجام داد" 
 date: 2013-09-16T19:58:22+03:30
 draft: false 
 categories: ["SharePoint Development"]
---



Object Model شیرپوینت این امکان را به شما می‌دهد که کلیه کارهایی که از طریق اینترفیس خود شیرپوینت انجام می‌دهید را با برنامه‌نویسی نیز بتوانید پیاده‌سازی کنید.



اما یک سری کارها هست که خود شیرپوینت آن‌ها را انجام می‌دهد ولی از طریق اینترفیس امکان انجامشان نیست. در این نوشته به کارهایی که فقط با برنامه‌نویسی در لیست‌های شیرپوینت می‌توان انجام داد می‌پردازیم.



قبل از شروع توجه کنید که هر جا خطا دریافت کردید مبنی بر اینکه اجازه تغییرات در `SPWeb` وجود ندارد `AllowUnsafeUpdates` را برای object ای که از کلاس `SPWeb` گرفته‌اید true و بعد از اتمام عملیات آن را false‌ کنید.



**کنترل نمایش ستون‌ها در فرم‌های مختلف**



هر لیست شیرپوینت، حداقل سه فرم جدید، ویرایش و نمایش دارد. موقعی که یک ستون تعریف می‌کنید به صورت پیش فرض به همه این فرم‌ها اضافه می‌شود اما اگر بخواهید در بعضی از این فرم‌ها نمایش داده نشود به شکل زیر می‌توان کار کرد:



{{< gist hameds dbdef5b2a5255e24f65070a5cbb1e81c >}}



همچنین در صورت نیاز می‌توانید نمایش این ستون در بخش تنظیمات لیست یا نماهای لیست را نیز غیرفعال کنید:



{{< gist hameds aaa659ed30cacf6041a39a1314104d91 >}}



### مخفی یا غیر قابل حذف کردن ستون‌ها



جهت مخفی کردن یک ستون از property که به این منظور وجود دارد می‌توانید استفاده کنید:



{{< gist hameds 0aac180085c55021d8b0db73a5106799 >}}



و برای غیرقابل حذف کردن از کد زیر می‌توانید استفاده کنید. این کد به درد زمانی می‌خورد که بخواهید ستون‌هایی سیستمی در لیست داشته باشید که کاربر امکان حذف کردن آن‌ها را نداشته باشد.



{{< gist hameds b7867eb161623a1aaec30ff51291868b >}}



امکان ReadOnly کردن ستون نیز وجود دارد، اما در صورتی که از آن استفاده کنید به روز رسانی ستون با مشکل مواجه خواهد شد.



### مخفی کردن لیست‌ها



شیرپوینت تعدادی لیست مخفی در هر سایتی که ایجاد می‌شود ایجاد می‌کند و از آن برای ذخیره اطلاعات سیستمی خودش بهره می‌گیرد. به طور کلی از آنجایی که تعداد لیست‌هایی که با فعال کردن feature‌های مختلف ساخته می‌شوند زیاد است و این باعث سردرگمی استفاده کننده می‌شود خوب است لیست‌های اضافی یا کم مصرف که از جایگزین‌هایشان می‌توان استفاده کرد را با SharePoint Designer یا با استفاده از کدنویسی مخفی کنید. برای مخفی کردن یک لیست شیرپوینت از کد زیر می‌توانید استفاده کنید:



{{< gist hameds 10884f4e498f310b0a9419fe3377a31f >}}



### غیرقابل حذف کردن لیست‌ها



غیرقابل حذف کردن لیست‌ها برای شرایطی مناسب است که از لیست برای ذخیره اطلاعات سیستمی (نظیر تنظیمات یا داده‌های یک راهکار شیرپوینتی) استفاه می‌کنید. برای این کار از کد زیر می‌توانید استفاده کنید:



   {{< gist hameds ef7080fd521904b834456c6025ca64a4 >}}

