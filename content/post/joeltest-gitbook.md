---
title: "کتابچه تست جوئل روی گیت‌بوک"
date: 2017-11-29T15:50:59+03:30
draft: false
cover: "/img/joeltestcover.png"
---

### گیت‌بوک: گیت‌هاب برای نویسندگان

گرچه روی [گیت‌هاب](https://github.com) هم می‌تونین کتاب بنویسین و با مشارکت دیگران بهترش کنین، اما سایت دیگه‌ای رو پیدا کردم که مخصوص همین کار ایجاد شده: [گیت‌بوک](https://gitbook.com)

گیت‌بوک در واقع یک سایت ساز استاتیک محسوب می‌شه که می‌تونید ازش برای نوشتن کتاب، مستندات API و حتی Knowledge Base استفاده کنید. ظاهر پنل گیت‌بوک خیلی شبیه گیت‌هاب طراحی شده و مشابه گیت‌های می‌تونید به کمکش محتوای عمومی (اپن سورس) و خصوصی داشته باشید. گیت‌بوک بر پایه git کار می‌کنه و این یعنی می‌تونید تغییرات رو commit کنید یا branch های مختلف از محتوا داشته باشید.

چند تا قابلیت در گیت‌بوک قانعم کرد که ازش استفاده کنم: یکی داشتن یک [ادیتور](https://www.gitbook.com/editor) که برای ویندوز و مک و لینوکس در دسترسه و به کمکش می‌تونید خیلی راحت محتوای خودتون رو در قالب فایل‌های Markdown منتشر کنید.

{{< img src="/img/gitbook-editor.png" title="نمایی از ادیتور گیت‌بوک که نسخه‌های مختلف محتوا را هم به کمکش می‌توان مدیریت کرد" >}}

دوم که خیلی جالب‌تر بود اینکه مشابه [مدیوم](https://medium.com) که می‌تونید پاراگراف‌های متن رو highlight کنید، در گیت‌بوک هم می‌تونید برای هر پاراگراف یک بحث رو شروع کنید. این بحث‌ها در مخزن کتاب در یک tab جداگانه لیست می‌شوند و می‌شه بهشون پاسخ داد.

قابلیت‌های جالب دیگه‌ای هم در گیت‌بوک هست. مثلاً می‌تونید خروجی کتاب رو در قالب‌های مختلف اعم از html و pdf و mobi و ePub داشته باشید یا روی محتوای کتاب جستجو کنید. یا امکان کار با گیت‌بوک از طریق command رو دارید یا مثلاً در نمایش html می‌تونید مد شب رو انتخاب کنید تا زمینه کتاب تیره بشه و مناسب مطالعه در شب یا اندازه فونت‌ها رو تغییر بدید و ...

### کتابچه تست جوئل

برای تست گیت‌بوک اولین کتاب یا بهتر بگم، کتابچه‌ام رو از محتویات همین وبلاگ منتشر کردم. مجموعه ۱۲ قسمتی تست جوئل که مخزن اصلیش در گیت‌بوک [اینجاست](https://www.gitbook.com/book/hameds/joeltest/details) و نمایش html کتاب [اینجا](https://hameds.gitbooks.io/joeltest/content/cover.html). خبر خوب اینکه به خوبی از فارسی پشتیبانی می‌کنه.

{{< img src="/img/joeltestcover.png" title="جلد کتابچه تست جوئل" >}}

نسخه اولیه pdf این کتابچه رو هم می‌تونید از [این آدرس](https://www.gitbook.com/download/pdf/book/hameds/joeltest) دانلود کنید. محتوای مربوط به چند سری نوشته دیگه این وبلاگ مثل مجموعه نوشته‌های ۳۰ روز با TDD رو هم به تدریج روی گیت‌بوک منتشر می‌کنم.