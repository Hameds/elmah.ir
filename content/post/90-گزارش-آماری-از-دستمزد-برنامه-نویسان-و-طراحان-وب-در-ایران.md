---
 title: "گزارش آماری از دستمزد برنامه‌نویسان و طراحان وب در ایران" 
 date: 2014-08-07T00:00:00+03:30
 draft: false 
 categories: ["business of software"]
---


#### گزارش آماری حقوق و دستمزد سال ۱۳۹۲
 

سایت ایران تلنت، گزارش جالبی را [منتشر کرده](http://www.irantalent.com/home/IranTalent-published-the-first-salary-report-1392-Article-7.html) و در آن حقوق و دستمزد متخصصان و مدیران ایرانی در ۲۳ گروه شغلی از جمله گروه کامپیوتر را ارزیابی و از نظر آماری نتایج آن را اعلام کرده است. در این نوشته، بخش‌هایی که مرتبط با دستمزد برنامه‌نویسان و طراحان وب است را بررسی می‌کنیم و در نوشته دیگری به تحلیل این دستمزدها خواهیم پرداخت.
 

گزارش ایران تلنت، پیش از اعلام نتایج بررسی حقوق و دستمزد، در مورد وضعیت اقتصادی، روش آمارگیری و ویژگی شرکت کنندگان در این طرح آماری توضیحاتی داده است.  
نکته مهمی که باید به آن توجه کرد این است که این آمار بر مبنای متخصصان شهر **تهران**تهیه شده است.



در این طرح آماری ۲۹ هزار نفر شرکت داشته‌اند که ۷۰ درصد آنان را مردان تشکیل می‌دهند. نزدیک به ۳۰ درصد مسلط به زبان انگلیسی بوه‌اند. ۴۵ درصد کارشناس، ۲۸ درصد سرپرست و ۲۷ درصد مدیر بوده‌اند. ۴۱ درصد فارغ‌التحصیل دانشگاه دولتی و ۳۹ درصد فارغ‌التحصیل دانشگاه آزاد و ۲۰ درصد سایر مراکز آموزشی بوده‌اند. ۵۶ درصد مدرک لیسانس و ۳۳ درصد فوق لیسانس و دکترا و سایر موارد نیز ۱۱ درصد شرکت‌کنندگان را تشکیل می‌دهند.



### نکات شاخص گزارش آماری دستمزدها در سال ۹۲






- دریافتی ماهانه در**شرکت‌های خارجی فعال در ایران** به طور متوسط **۳۳ درصد بالاتر از عرف بازار**است و در برخی سمت‌ها متوسط این اختلاف به ۵۰ درصد نیز می‌رسد.
- دریافتی افراد با**تحصیلات فوق لیسانس** به طور متوسط **۱۷ درصد بالاتر** از افراد با تحصیلات لیسانس است.
- دریافتی **فارغ‌التحصیلان دانشگاه‌های دولتی** به طور متوسط **۱۷ درصد بالاتر** از فارغ‌التحصیلان دانشگاه‌های آزاد است.
- متوسط دریافتی **خانم‌ها** در سمت‌های مشابه نسبت به آقایان **۲۳ درصد کمتر** است.







### بررسی حقوق و دستمزد شاغلان در حوزه فناوری اطلاعات در سال ۹۲



ایران تلنت گزارش خود را در دو حوزه مهندسان کامپیوتر با گرایش سخت‌افزار و شبکه، مهندسان کامپیوتر با گرایش نرم‌افزار و طراحی وب منتشر کرده است.   


![](/oldimg/1_hardware_salaray.png)

در این حوزه بر حسب رده سازمانی و سابقه کار گزارش دیگری به شرح زیر منتشر شده است  

![](/oldimg/1_hardware_salaray2.png)

در حوزه نرم‌افزار و طراحی وب اعداد متفاوت و کمی بالاتر هستند. بر اساس گزارش ایران تلنت، متخصصان نرم‌افزار و طراحی وب در رده‌های کارشناس و سرپرست و مدیر به طور متوسط دستمزد زیر را دریافت می‌کنند:

![](/oldimg/software_salary.png)

جزئیات دستمزد مهندسان کامپیوتر شاغل در حوزه نرم‌افزار و طراحی وب بر حسب سابقه کار به شرح زیر است:


![](/oldimg/software_salary2.png)



شما درباره این آمار چه فکر می‌کنید؟ میزان دستمزد در شهر شما برای مشاغل حوزه فناوری اطلاعات چقدر است؟ درباره این آمار و مقایسه آن با سایر رشته‌ها بیشتر صحبت خواهیم کرد. تا آن زمان شما هم از تجربه خودتان بگویید.

