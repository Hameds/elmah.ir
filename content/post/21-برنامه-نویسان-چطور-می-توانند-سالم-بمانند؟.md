---
 title: "برنامه‌نویسان چطور می‌توانند سالم بمانند؟" 
 date: 2013-08-05T22:33:09+03:30
 draft: false 
 categories: ["General"]
 cover: "/oldimg/sitting-killing.jpg"
---



به بهانه سردرد امروز که منجر به مرخصی شد و باعث شد نتوانم مطلب روز مورد نظرم برای انتشار در سایت را کامل کنم و همین‌طور سوالی که در سایت programmers مجموعه سایت‌های StackExchange [مطرح شده بود](http://programmers.stackexchange.com/questions/5372/how-do-programmers-stay-healthy)، می‌خواهم کمی درباره شرایط کاری و مشکلات جسمی که برنامه‌نویسان با آن روبرو هستند صحبت کنم.



![](/oldimg/sitting-killing.jpg)



### برنامه‌نویسان چطور می‌توانند سالم بمانند؟



برنامه نویسی شغل چندان سالمی نیست، ساعت‌ها نشستن پشت کامپیوتر + تحت فشار deadline‌ها بودن، چطور سالم بمانیم؟ گرچه [سوال اصلی](http://programmers.stackexchange.com/questions/5372/how-do-programmers-stay-healthy) در سایت programmers بسته شده، اما پاسخ‌ها و کامنت‌ها جالب هستند و ارزش خواندن را دارند. خلاصه‌ای از پاسخ‌ها و نظرات پیرامون این سوال البته با کمی تصرف در متن اصلی این‌ها هستند:


- مساله سلامتی برای برنامه‌نویسان مانند مساله سلامتی برای هر شغل پشت میزی دیگر است.
- از فست فود‌ها اجتناب کنید.
- آب زیاد بنوشید.
- استراحت کنید، مثلاً بعد از هر 25 دقیقه، 5 دقیقه به خودتان استراحت بدهید و از پشت میز بلند شوید.
- سعی کنید تناسب اندام خود را با ورزش مثلاً دو روزانه حفظ کنید.
- پشت کامپیوتر درست بنشینید.
- خوب و به اندازه بخوابید.
- وزنتان را مانیتور کنید، برنامه‌ها و وب‌سایت‌هایی برای این کار وجود دارند.
- ویتامین D بیشتری به بدن برسانید.



اما موضوع فقط مخاطرات جسمی نیست، به دلیل اینکه برنامه‌نویسان مدام با deadline های پروژه‌های مختلف سر و کار دارند، از نظر روانی نیز در معرض فشارهایی هستند که ممکن است باعث آسیب رسانی شود. وبلاگ رادمان چند سال پیش مطلب خوبی را تحت عنوان [برنامه‌نویسی، زندگی در وضعیت نارنجی](http://weblog.radmanitd.com/index.php/archives/271) منتشر کرده بود که شما را به خواندن آن دعوت می‌کنم.



درباره موضوع سلامت، در زمان دیگری که سردرد نداشته باشم (!) مفصل صحبت خواهم کرد.

