---
title: "لیست APIهای ساخت ایران"
cover: "/img/made-in-iran.jpg"
date: 2020-05-27T23:28:19+04:30
draft: false
---

این یک نوشته کوتاه برای معرفی [لیست API های ارائه شده توسط سایت‌های ایرانی](https://github.com/Hameds/APIs-made-in-Iran) است. حدود ۳ سال پیش من این لیست رو در گیت‌هاب درست کردم و از اون موقع با کمک ۱۹ نفر دیگه یک لیست بلند و بالا از سایت‌های ایرانی که API ارائه می‌کنند رو به صورت دسته‌بندی شده توسعه دادیم.

روی مخزن پروژه تا حالا بیشتر از ۱۶۰ تغییر انجام شده و یکی از ویژگی‌هاش اینه که در یک نگاه می‌تونید API مورد نظرتون رو در دسته‌بندی مشخص ببینید و از وضعیت بهای ارائه اون API (اینکه آیا رایگان یا غیررایگان است) هم مطلع بشین.

این نوشته رو اینجا در وبلاگم نوشتم تا ضمن معرفی این پروژه، ازتون بخوام اگر سایتی رو می‌شناسید که API ارائه می‌کنه و مستنداتی براش ایجاد کرده با Pull Request به پروژه اضافه کنید یا در [بخش issue های مخزن پروژه](https://github.com/Hameds/APIs-made-in-Iran/issues) یک issue جدید براش ثبت کنید. در حال حاضر فکر می‌کنم این لیست ساده که در واقع Readme یک مخزن در سایت گیت‌هابه، کامل‌ترین مرجع برای برنامه‌نویسان ایرانی باشه و با کمک شما حتی می‌شه بهترش هم کرد. اگر دوستی دارید که فکر می‌کنید اطلاعات این لیست به دردش می‌خوره، لینکش رو براش بفرستید.

بالای صفحه مخازن پروژه در گیت‌هاب یک دکمه Watch وجود داره، با زدن این دکمه هر وقت لیست بروز بشه، شما هم مطلع خواهید شد.

مخزن پروژه در گیت‌هاب: [https://github.com/Hameds/APIs-made-in-Iran](https://github.com/Hameds/APIs-made-in-Iran)