---
title: "شرکت‌های بزرگ ارائه‌دهنده خدمات آنلاین چه حقوقی برای ما قائل هستند؟"
cover: "/img/tos.png"
date: 2020-05-26T23:05:30+04:30
draft: false
---

### بزرگترین دروغ در وب

بزرگترین دروغ در وب اینه که «من قوانین را خوانده‌ام و با آن‌ها موافقم». 

{{< img src="/img/tos.png" title="چند بار شده موقع ثبت‌نام در سایتی، تیک خواندن قوانین را بزنیم بدون اینکه یک کلمه از اون قوانین رو خونده باشیم؟" >}}


### اهمیت اطلاع از قوانین سایت‌ها
با خوندن شرایط و قوانین سایت‌ها (Terms of Service) می‌تونیم جواب پرسش‌هایی مثل موارد زیر رو بدیم:

- آیا مالکیت اطلاعاتی که در یک وب سایت درج می‌کنیم با ماست؟
- سایت چه تغییراتی در اطلاعات ما می‌تونه بده و آیا می‌تونه اون‌ها رو بفروشه؟
- اگر اطلاعات ما دچار مشکل بشن سایت چه مسئولیتی داره؟
- سایت چه متادیتایی از ما ذخیره می‌کنه و از اون‌ها چطور استفاده خواهد کرد؟
- در حوزه حریم شخصی سایت چه وضعیتی داره و به چه شکلی از اطلاعات ما محافظت می‌کنه؟
- ...

جالبه بدونید در بعضی از قوانین سایت‌ها موارد عجیبی هم ذکر شده مثلاً سایت indeed.com که در زمینه آگهی‌های شغلی فعاله به DNT یا Do Not Track که از طرف مرورگر فرستاده می‌شه بی‌اعتناست و در هر حال فعالیت‌های کاربر رو رهگیری می‌کنه! یا مثلاً سایت گیت‌هاب که کدهای عمومی و خصوصی برنامه‌نویسان رو هاست می‌کنه به خودش این حق رو می‌ده که حساب کاربری ما رو معلق کنه (که در مورد ایرانی‌ها سال گذشته همین کار رو بدون اعلام قبلی انجام دادند) و اطلاعاتش رو هم حذف کنه، اون هم در هر زمان و به هر دلیلی!

### سایتی برای خلاصه قوانین سایت‌ها

سایت [Terms of Service; Didn't Read](https://tosdr.org/) مجموعه‌ای از قوانین سایت‌های بزرگ رو خلاصه کرده و سایت‌ها رو بر حسب رعایت حقوق کاربران دسته‌بندی کرده. در این سایت به راحتی می‌تونید اطلاعات مرتبط با Terms of Service سایت‌های مختلف و حقوق متقابل کاربر و ارائه‌دهنده خدمات سایت رو ببینید و با چشم باز انتخاب کنید.

امیدوارم روزی برای سایت‌های ایرانی هم چنین وب‌سایتی داشته باشیم